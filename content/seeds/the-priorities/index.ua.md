---
title: "Приорітети"
date: 2021-10-23
draft: false
description: ""
tags: []
showAuthorBottom: true
authors:
  - "alxd"
---

> Команда архітекторів та інженерів-будівельників, які працюють над забезпеченням майбутнього своєї громади, має прийняти важке рішення. Вони намагаються визначити пріоритетність загроз, але це ризикована справа — намагатися збалансувати ефективність та доступність. Вони можуть убезпечити один квартал від повені, але тим часом інший район доведеться залишити без уваги.

## Нередаговані дослідницькі нотатки

Продовжуючи тему архітектури та інфраструктури, цього разу з точки зору архітекторів. Це може бути перед-соларпанк або соларпанк, що проявляється як більш реакційний підхід у хаосі всього, що відбувається, або як «належна практика» після десятиліть накопичених нотаток і важких рішень, що вже були прийняті.

Це НЕ команда реагування на кризові ситуації. Повінь, аномальна спека, ураган ще не відбулися. Вони повинні зменшити загрозу цих явищ, а не починати евакуацію людей прямо зараз.

- «Доступність» означає три речі: доступ пересічного громадянина до інфраструктури (можливо, до укриття?), доступ бідніших/менш забезпечених мешканців до засобів захисту в їхньому районі і, звичайно, доступ громадян з інвалідністю до речей, які їм потрібні, оскільки люди на кріслах колісних будуть мати великі труднощі під час повеней, що досягають рівня колін.
- Чи означатиме це покидання районів і примусове переселення, або, ще гірше, кліматичні гетто?
- Припускаючи, що команда має доступ до всіх необхідних даних, вчених, метеорологів, міських архівів: від скількох різних видів кліматичних загроз вони можуть нас захистити? Що допоможе в разі спеки, що в разі повеней, ураганів?
- Яку ціну можна вважати занадто високою? Чи збираємося ми відмовитися від історичних пам'яток, місць пам'яті? Чи згодні ми знищити протипаводковий канал і затопити природний заповідник, щоб захистити населення?
- Як на це впливає походження членів команди? Хто вже живе в «безпечній», екостійкій високоповерхівці, випромінюючи гордість і впевненість, хто тримається за свій сімейний будинок у передмісті, хто не може дозволити собі покинути небезпечну будівлю, яка не витримає наступного катаклізму?
- Про який часовий проміжок йдеться? Чи влаштовують нас дешевші засоби захисту, які прослужать рік, чи ми прагнемо забезпечити захист на 5 років, десятиліття або більше?
- Як повідомити про це населенню, щоб не виглядати деспотами, які віддають перевагу одній групі над іншою?
- Що буде, якщо ми провалимося, якщо ми підготувалися до повені, а натомість настане несподівана спека, яка вб'є тисячі людей? Як члени команди впораються з почуттям провини, чи приймуть вони на себе відповідальність? Чи заперечуватимуть її?

Перші нотатки:

- Хороша книга про соціальну інфраструктуру та виклики, що їх становить містобудування: https://www.goodreads.com/en/book/show/37707827, та її стислий виклад https://99percentinvisible.org/episode/palaces-for-the-people/

Джерела:

- https://reasonstobecheerful.world/waal-river-flooding-project/
- https://www.preventionweb.net/news/germany-2021-floods-10-recommendations-resilience
- https://www.bloomberg.com/news/features/2021-12-18/how-hamburg-learned-to-live-with-rising-water
- https://www.archdaily.com/993434/can-architecture-and-urban-planning-fight-back-against-climate-change тут є кілька джерел, але також багато "фальшивих" рішень