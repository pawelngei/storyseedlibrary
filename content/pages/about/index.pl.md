---
title: "O Bibliotece Zalążków Opowieści"
date: 2025-04-28
draft: false
description: ""
showAuthorBottom: true
authors:
  - alxd
---

W internecie topiącym się w zalewie treści wygenerowanych przez AI ciężko znaleźć spójną wizję lepszej przyszłości - szczególnie taką, która staje naprzeciw Katastrofie Klimatycznej.

Wierzę, że aby stworzyć [odżywalną](https://solarpunk.pl/manifesty/odzywalnosc-sustainability/) cywilizację i przestać niszczyć planetę, potrzebujemy wpierw znaleźć nową opowieść o nas samych. A ta może być ona stworzona tylko przez ludzi - żadna sieć neuronowa nie jest zdolna posługiwać się spójnymi symbolami, których tak bardzo brakuje w głównym nurcie kultury Zachodu. Potrzebujemy nowych drogowskazów, nowych [hieroglifów](https://web.archive.org/web/20120410060017/http://www.worldpolicy.org/journal/fall2011/innovation-starvation) jak nazwał je Neal Stephenson:

> Dobra fantastyka naukowa oferuje wiarygodną, w pełni przemyślaną wizję alternatywnej rzeczywistości, w której wydarzył się jakiś intrygujący przełom. Taka fantastyka naukowa ma spójną, wewnętrzną logikę, która ma sens dla naukowców i inżynierów. Przykładami niech będą roboty Isaaca Asimova, rakiety Roberta Heinleina czy cyberprzestrzeń Williama Gibsona. Jak ujął to Jim Karkanias z Micorosoft Research: takie ikony działają jak hieroglify - proste, rozpoznawalne symbole, co do których istotności wszyscy są zgodni.

Przez ostatnich kilka lat spotkałem wielu pisarzy i akademików próbujących pisać o lepszej przyszłości klimatycznej - czy pod nazwą Solarpunka, czy jakąkolwiek inną - i mających duże problemy ze znalezieniem ilustracji do swoich prac. Ze smutkiem obserwowałem, ilu z nich decyduje się użyć najbardziej bezmyślnych obrazków stworzonych przez AI - jak drzewa wyrastające z betonowych wieżowców - aby tylko przekazać _jakikolwiek_ sens.

Mam nadzieję, że dzięki wspaniałomyślności [artystów](/pl/authors/), którzy objęli swoje [prace](/pl/art) otwartymi licencjami, nasza Biblioteka będzie w stanie dostarczyć nam wszystkim wartościowych symboli, stawiając je niczym drogowskazy ku lepszej przyszłości.

Jeżeli szukasz pomysłu na opowiadanie osadzone w realistycznej  przyszłości klimatycznej, z napięciem i konfliktem dramatycznym, nasze [zalążki](/pl/seeds) mogą pomóc Ci zacząć pisać. Jeżeli chcesz zanurzyć się w nie jeszcze głębiej, wraz z [tomasino](https://tomasino.org/) stworzyliśmy podcast [Solarpunk Prompts](https://podcast.tomasino.org/@SolarpunkPrompts) eksplorujący każdy z nich w 10-15 minut (w tej chwili tylko po angielsku).

---

Logo Biblioteki Zalążków Opowieści zostało stworzone przez wspaniałą [Natalię Vish](https://mas.to/@karafuto)!

---

Tłumaczenia autorstwa:

- Polskie - [Paweł 'alxd' Ngei](/pl/authors/alxd), korekta [Izabela Misiak](https://mastodon.social/@izabelamisiak) 06.2025
- Włoskie - [Clockwork](https://clockwooork.github.io/) [[Mastodon](https://sociale.network/@clockwooork)]
- Francuskie - [Jacky OWL](/authors/jackyowl)