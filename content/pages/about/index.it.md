---
title: "Riguardo la Biblioteca dei Semi Narrativi"
date: 2025-04-28
draft: false
description: ""
showAuthorBottom: true
authors:
  - alxd
---

Nel mezzo dell'alluvione di contenuti generati da IA ovunque nell'internet, è diventato arduo immaginare una visione coerente di un futuro migliore, specialmente uno che sia speranzoso nei confronti della Catastrofe Climatica.

Credo che per giungere a una civiltà sostenibile e fermare la distruzione planetaria dobbiamo trovare nuove storie da raccontare. Tali storie possono essere solo costruite e raccontate da umani, in quanto nessuna rete neurale è in grado di creare simboli coerenti per valori che non appartengono alla cultura occidentale dominante. Abbiamo bisogno di nuovi indicatori, nuovi [geroglifici](https://web.archive.org/web/20120410060017/http://www.worldpolicy.org/journal/fall2011/innovation-starvation); per usare le parole di Neal Stephenson:

> La buona fantascienza fornisce una visione plausibile e olistica di una realtà alternativa in cui ha avuto luogo un qualche tipo di innovazione radicale. Un buon universo fantascientifico ha una coerenza e una logica interna che regge per scienziati e ingegneri. Alcuni esempi includono i robot di Asimov, le navi-razzo di Heinlein e il cyberspazio di Gibson. Come spiega Jim Karkanias di Microsoft Research, tali icone hanno lo scopo di incarnare simboli semplici e chiaramente riconoscibili, il cui significato e importanza è condiviso da tutti.

Negli ultimi anni ho visto molti scrittori e accademici con ottime intenzioni tentare di scrivere di un futuro climatico migliore (sia intenzionalmente Solarpunk che non) e faticare nel trovare opere per illustrare i propri lavori. È frustrante vederli ricorrere alle vuote immagini generate da IA con alberi che crescono da edifici di cemento, solo per rappresentare _qualcosa_.

Spero che con questa Biblioteca, grazie agli [artisti](/authors/) che hanno generosamente donato la propria [arte](/art/) sotto licenze copyleft, saremo in grado di raggiungere simboli significativi, piantandoli come cartelli segnaletici verso un futuro migliore.

Per chiunque sia bloccato e cerca idee per le proprie storie, un buon conflitto o tensione in un'ambientazione realistica del futuro prossimo, spero che i [semi](/seeds/) riusciranno ad accendere la loro creatività. Non dimenticate di visitare il Podcast [Solarpunk Prompts](https://podcast.tomasino.org/@SolarpunkPrompts) (in inglese) del fantastico [tomasino](https://tomasino.org/) per altre ispirazioni di scrittura!

---

Il meraviglioso logo della Biblioteca dei Semi Narrativi è stato realizzato dalla fantastica Natalia Vish!
