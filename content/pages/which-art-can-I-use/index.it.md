---
title: "Quali opere posso usare?"
date: 2025-05-03
draft: false
description: ""
showAuthorBottom: true
authors:
  - alxd
---

Se non avete mai usato licenze Creative Commons, date un'occhiata alla loro [guida pratica](https://creativecommons.org/share-your-work/cclicenses/) (in inglese) alle diverse licenze disponibili.

A seconda dello scopo del vostro progetto, potete usare le seguenti:

## Progetto Commerciale

Potete usare le opere [CC BY 4.0](/tags/cc-by-4.0/) semplicemente citando l'artista. Non dovete necessariamente informarli se lo fate, ma è considerato educato farlo.

Le opere [CC0](/tags/cc0) sono considerate dominio pubblico: non dovete nemmeno menzionare l'artista, ma se esså è notå vi incoraggiamo a farlo!

Se non modificate l'opera (ad esempio rendendola parte di un collage), potete usare anche le licenze [CC BY-ND 4.0](/tags/cc-by-nd-4.0/)! Potete leggere di più in merito a cosa conta come modifica/adattamento/remix [qui](https://guides.lib.uw.edu/bothell/creativecommons/adapt) (in inglese).

Se invece modificate l'opera, potete usare anche le [CC BY-SA 4.0](/tags/cc-by-sa-4.0/), ma dovete applicare la stessa licenza all'opera modificata. Non esitate a contattarci: portemmo inserirla nella Biblioteca!

## Progetto Non Commerciale

Se il vostro progetto non è commerciale, potete liberamente usare [CC BY 4.0](/tags/cc-by-4.0/) e [CC BY-NC 4.0](/tags/cc-by-nc-4.0/).

[CC BY-ND 4.0](/tags/cc-by-nd-4.0/) e [CC BY-SA 4.0](/tags/cc-by-sa-4.0/) funzionano esattamente come descritto sopra, ma potete usare anche le loro versioni non commerciali, [CC BY-NC-ND 4.0](/tags/cc-by-nc-nd-4.0/) e [CC BY-NC-SA 4.0](/tags/cc-by-nc-sa-4.0/). Abbiamo anche alcune opere rilasciate sotto la precedente versione della licenza, [CC BY-NC-ND 3.0](/tags/cc-by-nc-nd-3.0/)!

## Buone pratiche di citazione degli artisti

Avete scelto l'opera che volete usare; e ora?

La Creative Commons Wiki ha un ottimo articolo sulle [pratiche di attribuzione consigliate](https://wiki.creativecommons.org/wiki/Recommended_practices_for_attribution):

> Ogni volta che riutilizzate opere sotto licenze CC, consigliamo di includere nell'attribuzione il Titolo, l'Autore, la Fonte e la Licenza. Questo vale sia nel caso in cui stiate condividendo l'opera originale o abbiate realizzato un adattamento. Per ricordare questi elementi, potete aiutarvi con l'acronimo TASL.

> Titolo: Qual è il nome dell'opera?
>
> Autore: Chi vi autorizza a usare l'opera?
>
> Fonte: Dove si può trovare l'opera?
>
> Licenza: Come si può usare l'opera?

C'è anche un'ottima sezione su [come attribuire gli adattamenti](https://wiki.creativecommons.org/wiki/Recommended_practices_for_attribution#This_is_a_great_attribution_for_when_you_have_created_an_adaptation) (in inglese).

---

Se avete domande, fate riferimento al sito [Creative Commons](https://creativecommons.org/share-your-work/cclicenses/) e alle descrizioni delle licenze; questa pagina è solo una guida rapida con i rispettivi link!
