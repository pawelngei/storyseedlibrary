---
title: "Соларпанкова анархія"
date: 2024-05-10
publishDate: 2025-04-28
draft: false
description: ""
tags: ["illustration", "CC BY-SA 4.0", "horizontal", "people", "dancing", "music", "food"]
authors:
  - "seanbodley"
---

[Оригінал на Патреоні](https://www.patreon.com/posts/solarpunk-with-103968472)

Один з моїх кумирів, Чарлі Мангер, сказав: «Якщо ви щороку не руйнуєте одне зі своїх найглибших переконань, то ви не вчитеся достатньо».

Що ж, я багато чого навчився, слухаючи Ендрю Сейджа на його Ютьюб каналі: https://www.youtube.com/@Andrewism

(До речі, ми співпрацювали над попереднім малюнком про те [Як побудувати соларпанкове місто](/art/sean-bodley-solarpunk-city/).)

Спершу я хочу сказати, що отримав величезне задоволення від створення цього яскравого малюнку разом з Ендрю. Сподіваюсь, вам сподобаються деталі крупним планом, а також нижче я поділюся процесом створення :)

Та спочатку про анархію, або вільне об'єднання, як він це описує у відео, для якого призначене це зображення.

Якщо не вдаватися сильно у подробиці, я почав думати над питанням: «Що зробило б вільне об'єднання/анархію дійсно можливим?»

Оскільки я вже вірю, що:

А. Люди загалом схильні до співпраці,

Б. Довіра є ключовою частиною людської природи,

В. Творчість виникає з поєднання свободи та обмежень:

З огляду на це, я вважаю, що уряди утворюються як шлях найменшого опору для вирішення всіх проблем, з якими ми стикаємося. Більшість урядів не створюються миттєво, вони еволюціонують протягом тривалого часу. Є також багато людей, які з радістю пожертвували б свободою заради безпеки.

Отже, якщо взяти це до уваги, я вважаю, що найбільш вільні суспільства будуть можливі в:

1. Світі, майже позбавленому дефіциту

2. Суспільстві, заснованому на винагородах, з мінімальними покараннями та дуже хорошими винагородами.

Обидві ці ідеї пов'язані з соларпанком. Я вірю, що здатність людства вижити в умовах кліматичних змін пов'язана з нашою здатністю творчо і спільно вирішувати проблеми в умовах тиску.

Ось і все! Я не маю жодних пропозицій щодо того, як цього досягти, але мені дуже сподобалося розмірковувати над цими темами, і я точно змінив свою думку про анархію більше, ніж очікував.

Ще раз дякую Ендрю за натхнення та арт-дирекцію протягом усього процесу.
