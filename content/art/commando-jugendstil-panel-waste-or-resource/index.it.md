---
title: "Rifiuto o Risorsa?"
date: 2023-06-16
publishDate: 2025-06-01
draft: false
description: ""
tags: ["illustration", "CC BY-NC-SA 4.0", "horizontal", "farming", "waste"]
authors:
 - commandojugendstil
series: ["Commando Jugendstil's Panels"]
series_order: 4
---

**Domanda**:
Rifiuto o risorsa?

**Risposta**:
I ritmi di produzione forsennati dello Stadio Terminale sono una cosa del passato, ma nella città solarpunk il caffè rimane una delle bevande più apprezzate.
I cittadini si incontrano nei caffè per chiacchierare davanti ad un cappuccino ed una brioche, o nei centri civici per discutere della cosa pubblica con caraffe di caffè fumante e vassoi di cibi assortiti, preparati nella cucina comunitaria dai lavoratori dei gruppi di sovranità alimentare. Espresso, cappuccino, caffè turco, coffee masala, bubble coffee e chi più ne ha più ne metta, nella città solarpunk il caffè è transculturale.

Ma che fare di tutti i fondi avanzati?
Nella città solarpunk il concetto di rifiuto o spazzatura non esiste più e tutto è considerato una risorsa di cui si deve fare sapiente uso per il bene della natura e della comunità.
Squadre di lavoratori dei locali gruppi di permacoltura passano ogni giorno con le loro biciclette da bar, ristoranti e cucine comunitarie a raccogliere rifiuti alimentari per le loro compostiere. I fondi di caffè hanno usi speciali, quindi vengono raccolti separatamente, seguendo un calendario condiviso e quote e schemi di raccolta che permettano a tutti i partecipanti di beneficiarne.

Nelle fungaie comunitarie, ricavate nelle cantine della maggior parte dei condomini cittadini, gli esperti micologi dei gruppi di sovranità alimentare utilizzano prodigiose quantità di fondi di caffè come substrato per coltivare una cornucopia di tipi diversi di funghi per le tavole dei loro concittadini.
Trifolati, secchi, nel risotto o trasformati in sostituti vegani del bacon o della carne secca, i funghi apportano proteine sostenibili a kilometro zero alla città solarpunk, per non parlare di biomateriali da costruzione, sostituti del cuoio e sostanze medicinali.
Gli umili fondi di caffè, utili per i funghi e un'incredibile varietà di altre piante, sono un componente fondamentale dell'economia cittadina.
