---
title: "Симбіоз енергії та природи"
date: 2023-10-16
publishDate: 2025-06-01
draft: false
description: ""
tags: ["illustration", "CC BY-NC-SA 4.0", "horizontal", "farming"]
authors:
 - commandojugendstil
series: ["Панелі Commando Jugendstil"]
series_order: 8
---

**Тема**: 
Симбіоз енергії та природи

**Опис**:
Перетинаючи сільську місцевість навколо соларпанк-міста на велосипеді, човні або поїзді, гість з нашого світу відчув би себе дещо розгубленим. Куди поділися монокультури, які колись простягалися так далеко, наскільки сягало око? І що там роблять усі ці сонячні батареї? І найголовніше - хто випустив овець в оливковий гай?

[Агроекологічні](https://uk.wikipedia.org/wiki/%D0%90%D0%B3%D1%80%D0%BE%D0%B5%D0%BA%D0%BE%D0%BB%D0%BE%D0%B3%D1%96%D1%8F) методи здебільшого замінили моделі індустріального сільського господарства Пізньої Стадії. Поля більше не є "пласкими фабриками", призначеними для видобутку ресурсів, а повноцінними екосистемами, які підтримують біорізноманіття та добробут людей.
Такі концепції, як їстівні ліси та агро-сілво-пасторалізм[^1] дуже популярні, люди говорять про них у барі, так само, як колись говорили про фондові біржі.
Адаптація до клімату змінила звички фермерів: від деяких культур, які більше не підходять для більш спекотного та екстремального клімату, відмовилися, а інші запровадили навзамін (банани з Апулії та каву з Сицилії тепер можна побачити багато де).

Щоб захистити свої дорогоцінні врожаї від сонця, деякі фермери перейшли на [агросоляризацію](https://uk.wikipedia.org/wiki/%D0%90%D0%B3%D1%80%D0%BE%D0%B2%D0%BE%D0%BB%D1%8C%D1%82%D0%B0%D1%97%D0%BA%D0%B0), встановлюючи сонячні панелі між рядами культур або затінюючи все поле. Деякі з цих накриттів мають цікаву форму: сонячні панелі розташовані у вигляді напівсфери.
Ягоди, листя салату, цитрусові та чай (з Лігурії, як і песто) відчувають себе набагато краще, а сільські громади отримали джерело енергетичної незалежності без необхідності жертвувати ні природою, ні сільським господарством.

Тепер, коли прибуток більше не є основним фактором у прийнятті рішень, соларпанковий світ сповнений креативних та інноваційних вирішень.

[^1]: Агросільськогосподарська діяльність - це виробнича діяльність, яка поєднує скотарство (екстенсивне тваринництво на пасовищах) і сільське господарство в частково лісистому середовищі. Ця діяльність тісно поєднує ці три способи землекористування і може навіть поєднувати їх на одній ділянці.
